סעיף 1:
5 - עולם האלקטרוניקה והפיזיקה זה משהו שמעניין אותי ממש והייתי שמחה להתמקצע בתחום

סעיף 2:
איך עובד השלט של המזגן?

בשלט ישנו מיקרו-בקר, שהוא מערכת מחשב פונקציונלית שלמה ברכיב אלקטרוני בודד, המערכת מכילה את כל הרכיבים הנדרשים כמו יחידת עיבוד וזיכרון ואמצעי קלט/פלט.

כל כפתור מחובר למעגל חשמלי ולחיצה עליו משנה את מצב המפסק וסוגרת מעגל חשמלי, בעקבות שינוי המצב נשלחת פסיקה עם אות ייחודי למיקרו-בקר, הפסיקה מסמנת לו שהתבצעה לחיצה על הכפתור.

המיקרו-בקר מתוכנת כיצד להגיב לכל פסיקה והוא מריץ את קטע הקוד המתאים לפסיקה.

כדי לטפל בפסיקה המיקרו-בקר צריך לשלוח פקודה למזגן לבצע את הפעולה המתאימה, פרוטוקול התקשורת ביניהם הוא באמצעות אותות אינפרא-אדום (IR).
המיקרו בקר מתוכנת לפרש את האותות ולקודד אותם לפקודות עבור דיודת ה- IR LED, רכיב שמאפשר מעבר זרם חשמלי בכיוון אחד בלבד,במקרה זה מקבל זרם מהמעבד ומבצע פעולה מתאימה לפקודה שהתקבלה בזרם, נורית זו ממירה את הפקודות לפולסים של אור אינפרא אדום - קרינה אלקטרומגנטית שאורך הגל שלה ארוך משל האור הנראה, שנשלחים בסדר מסוים שמסמן פקודה כלשהי (אפשר לדמות זאת לצופן מורס - העברת מסרים על ידי איתותי אור בסדר מסוים). 
מקלט IR שמותקן בצד של מקבל המסר, במקרה זה המזגן מתרגם את האותות לפקודה הנדרשת ומעביר אותה הלאה לביצוע ביחידותיו השונות.

סעיף 3:
אין לי כ"כ הכרות עם כל תחום האלקטרוניקה והפיזיקה,
בסמסטר זה אנחנו לומדות קורס פיזיקה ומוליכים למחצה וכן את קורס מערכות הפעלה,
אני חושבת שקורסים אלו יתנו לי קצת יותר ידע,
כרגע הידע שלי הוא בעיקר מקורס מערכות ספרתיות ומבנה המחשב.
המושגים שהזכרתי לעיל רובם ידועים לי עוד קודם לכן ואת השאר אני יודעת מעכשיו והלאה:).